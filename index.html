 <!DOCTYPE html>
 <html>
 <head>
 	<meta charset="utf-8">
 	<meta name="viewport" content="width=device-width, initial-scale=1">
 	<title></title>
 	<link rel="stylesheet" type="text/css" href="style.css">
 </head>
 <body id="body1">
	<div class="button"><a href=" #up"> ↑↟ UP </a></div>
	<div class="conteiner">
 	<header>
 <div class="container" id="up"> 
 <img src="img1.png"class="logo">
 <nav>
	<ul>
		<li><a href="index.html">Головна</a></li>
		<li><a href="index2.html">Про нас</a></li>
		<li><a href="index3.html">Контакти</a></li>
		<li><a href="index4.html">Галерея</a></li>
	</ul>
	</nav>
 </div>
</header>
<div class="content">
		<div class="sub_content">
			<div class="sidebar"> 
			<div class="articles">			
			<div class="article">
			<div class="article_text">
				<h2>Tember Blamche</h2>
				<p>1.Tember Blanche — український музичний інді-поп гурт, заснований у 2020 році у Києві[1]. Колектив складається з вокалістки й авторки пісень Олександри Ганапольської та гітариста, саундпродюсера Владислава Лагоди. У 2023 році до них приєднався ударник Андрій Яковʼяк якого знайшли за допомогою Twitter. Дискографія гурту налічує два альбоми «Тут немає нікого, окрім нас» 2021 року та «Ти лиш людина» 2023 року. Їхній трек «Вечорниці» отримав популярність у TikTok у 2021 році; найпопулярніші відео з використанням музики гурту збирають від 700 тисяч переглядів до 2 мільйонів.

Походження назви
Назва гурту «Tember Blanche» складається з двох слів; перше слово Tember — це частина від слова англ. september («вересень»), місяця, коли пара почала зустрічатися; друге слово, Blanche, на честь пива «Blanche», улюбленого напою дуету; з французької blanche означає білий, тому назву гурту можна трактувати як «Білий Вересень».[2]

Історія
Перша пісня дуету «Хованки» побачила світ 13 жовтня 2020 року. Кліп на неї був випущений на їхньому офіційному каналі YouTube 31 січня 2020 року, режисером якого став студент КІМВ Олександр Хоменко, а сценаристом — випускник університету будівництва й архітектури Іван Бойко. «Текст пісні „Хованки“ розповідає про період екзистенційної кризи. Коли людина замислюється над тим, хто вона й навіщо прийшла в цей світ. У полоні нав'язливих думок її супроводжує відчуття провини за те, що вона не виконує свого життєвого призначення» — так описано пісню в профілі гурту на Bandcamp[3].

Далі дует випустив пісні «Як день посуне ніч» (сучасна інтерпретація всесвітньо відомої колядки «Щедрик»), «Пролог», «У світ без примар».

24 вересня у Tember Blanche вийшов п'ятий трек, — «Вечорниці», який став дуже популярним[4]. З «Вечорницями» дует отримав 1 місце в чарті Local Pulse Kyiv на Spotify, 13 місце серед топ-100 пісень в Україні за 2022 рік на Apple Music. Пісня зайняла друге місце в чарті Суспільне. Медіа[5].

26 листопада 2021 року з'явився дебютний альбом гурту під назвою «Тут нема нікого, окрім нас».

11 грудня 2021 року в Києві відбувся перший сольний концерт дуету[6]. Учасники гурту Владислав Лагода та Олександра Ганапольська пройшли шлях від виступів на Контрактовій площі до повного солдауту концерту за декілька днів.

17 грудня 2021 року Tember Blanche спільно з реп-гуртом Kalush випустили пісню «Калуські вечорниці», хіп-хоп ремейк оригінальної версії «Вечорниць»

1 квітня 2022 року дует випустив пісню «Ненародженим» на підтримку українців, які постраждали від російського вторгнення в Україну[7].

Наприкінці 2022 року Tember Blanche взяли участь у Національному відборі на «Євробачення 2023». 17 грудня з піснею "Я вдома" виступили в фіналі, зайнявши дев’яту сходинку таблиці.
   </p>
  <p class="date"> 21 Dec</p>
			           </div>
			           <div class="article_img"> <img src="https://liroom.com.ua/wp-content/uploads/2021/12/photo_2021-12-20_16-44-20.jpg"></div>
			        </div>
			        <div class="article">
			<div class="article_text">
				<h2>Tember Blamche</h2>
				<p>2.Інді-поп-дует Tember Blanche випадково з’явився, коли учасниця шоу «Голос країни» Саша Ганапольська і вуличний музикант Влад Лагода зустрілися під час вуличного музикування останнього. Схоже на красиву легенду і на чудову посмішку долі одночасно. У 2021 році дует потужно вистрілив хітом «Вечорниці». 

Потім вони випустили затишний і добрий альбом «Тут немає нікого, окрім нас», мали співпрацю з всюдисущим KALUSH, концерти, отримали впізнаваність і прохід у фінал нацвідборів на «Євробачення-2023». На початку квітня 2023 року вийшов другий альбом дуету «Ти лиш людина» — так само добрий і затишний, з трьома потенційними хітами, удосконаленим звучанням і барабанщиком у складі гурту. 

Утім, про Tember Blanche як персонажів в українській музиці відомо доволі мало. Сашу і Влада в інтерв’ю зазвичай запитують про вуличне музикування, «Євробачення», «Голос країни». Однак про те, як вони самі себе бачать, де їхнє місце в сучасній українській музиці, куди вони рухаються і чого бажають, майже нічого не відомо.

Виправляємо цю помилку щирим та інколи занадто відвертим інтерв’ю з Сашею Ганапольською та Владом Лагодою напередодні презентації нового альбому «Ти лиш людина» у київському Bel Etage 30 квітня.



Вас запитують постійно про те саме: про вуличних музикантів, про «Голос країни». І я теж про це хочу трошки поговорити. Владе, в одному з інтерв’ю ти сказав, що хотів просто доносити музику людям. Але, як я зрозумів, ти грав не свої пісні, а саме хіти, як зазвичай вуличні музиканти грають.

Влад: Я здебільшого грав десь на 85–90% кавери на хіти, переважно англомовні. І близько 10% пісень, які писав сам, теж англійською мовою.

А у тебе не було відчуття, що ти робиш не свою справу? Чому вуличні музиканти не грають, наприклад, свої пісні?

Влад: Більшість артистів і музикантів, які роблять музику плюс-мінус комерційного напрямку, хочуть, щоб на неї реагували люди. У вуличній музиці є три складники: те, як ти виглядаєш, те, що ти співаєш, і те, як ти співаєш. 

Категорія «що ти співаєш» впливає на те, наскільки швидко ти залучаєш людей, які проходять повз тебе. Мало просто гарно співати та грати. Коли людина чує те, що вона знає, і те, що вона хоче, вона охочіше підходить до тебе.

Я починав з хітів, а коли збиралося 50–70 людей, то грав свої пісні. Коли вуличний музикант грає свої пісні, натовп дуже рідко збирається. Але люди збиралися, коли ми грали «Вечорниці». Пісня має одразу бути з хітовим потенціалом, тому що музичних поціновувачів, меломанів, музичних снобів у дуже людних попсових місцях не так багато.





Ми з дівчиною сиділи на Пейзажці, грав вуличний музикант. І ми складали лист хітів. Creep зіграв, We Are The Champions зіграв, потім ще щось, і раптом ми зрозуміли: чогось не вистачає. А, це Californication — і тут він починає грати саме Californication. Усе, гештальт закритий.

Влад: Дійсно, репертуар більшості музикантів плюс-мінус однаковий. У Києві є тусовка вуличних музикантів — з чатом, із таблицями, де всі займають місця. Там своєрідна ієрархія, хто скільки збирає людей навколо себе, хто скільки заробляє. І якщо ми говоримо про топів, то в усіх на 70% буде плейліст однаковий. Це така кон’юнктура вуличного музичного ринку.

Звучить як справжня тіньова бізнес-структура.

Влад: До пандемії і повномасштабного вторгнення можна було мінімум пів року непогано жити навіть за київськими мірками. Я грав чотири дні, мінімум по три години на день, і разом із корпоративами, весіллями, днями народженнями виходила пристойна сума. А оскільки донати на вулиці класифікуються податковою системою як подарунок, а подарунок не оподатковується, то це навіть і не тіньова бізнес-схема.


Я думав, що вуличні скрипалі, саксофоністи, і так далі — це студенти консерваторій чи вишів музичних. І це для них така відкрита репетиція, щоб подолати страх перед публікою. Ну, а те, що кидають у кофри — це приємний додаток.

Влад: Здебільшого так, це студенти або вчорашні випускники Глієра чи Чайковського. Але більшість із них виходить саме по гроші, а не по практику. Музиканти в Україні дуже погано заробляють. Заробіток організаторів оркестрових концертів і музикантів, які на цих концертах грають — це небо і земля.

І якщо ми візьмемо артистів, які розвивають себе як бізнес-проект, фронтменів і музикантів, які грають з ними, то різниця у заробітках буде колосальна. Наскільки я знаю, керівництво навчальних закладів проти того, щоб їхні студенти грали на вулиці. І тому більшість із них не грає біля Майдану, в тій стороні, тому що дуже легко натрапити на когось.

Ти запитував, чи почував я себе не на своєму місці. Я спочатку пішов на вулицю якраз для того, щоб побороти свій страх сцени та живого виступу. Спочатку мені було цікаво грати на гітарі, пізніше я почав співати.

Я жив у гуртожитку, де було шестеро людей. Їм було не дуже комфортно, коли людина, яка тільки вчиться співати, співає в кімнаті. І в мене виникла потреба вийти кудись. Я сидів без апаратури, без нічого, на лавочці, грав, і мені люди почали просто давати гроші. Причому я виглядав як звичайний студент, у мене не лежав відкритий чохол. 

А потім я зрозумів, що таким чином я зможу купувати квитки на концерти, щоб ходити на виконавців, які мені подобаються, чи купувати собі якісь приколи — коли тобі 17, ти студент і в тебе грошей немає. Але за шість років втомлюєшся і розумієш, що виходиш на вулицю як на роботу, співаєш ті самі пісні, вчиш нові — одна чи дві на тиждень додаються, але 50 залишаються ті самі.

Коли я слухав обидва ваші альбоми, я думав: що мені нагадує ваше звучання? І перше, що прийшло в голову — це звучання Біллі Айліш. У неї приглушені відтінки — у вас теж усе затишне та інтимне. Ну, і вас у коментарях братом з сестрою називають…

Саша: Це не дивно (сміється). Ми захоплюємося Біллі та Фіннеасом (рідний брат Біллі Айліш, музикант, музичний продюсер і автор пісень — ред.). Їхня модель нам дуже подобається, ми дивились документалки про них, вони вдвох записали хітовий альбом удома. І ми навіть мікрофон вибирали такий, як у Біллі та Фіннеаса.





Зараз невеличкий блок про вашу улюблену тему — «Голос країни».

Саша і Влад: Єєєє!

Ви давали одне з перших інтерв’ю LiRoom — і мене зацікавила Сашина теза. Ти сказала, що під час зйомок «Голосу країни» ти бачилася з Монатіком усього тричі на репетиціях. Можеш пояснити тоді, в чому сенс тренерів «Голосу», що вони роблять і чим Монатік сподобався як тренер?

Саша: Він мені тоді подобався скоріше не як тренер, а як артист. Мені дійсно подобалася музика, яку Діма робив із Антоном Чілібі. І навіть коли був концерт на «Олімпійському», в мене не було грошей на квиток і ми з подругою пішли просто на парковку біля НСК стояти. 

Якби там був Вакарчук, я би обрала його. Але там не було Вакарчука, і серед усіх Діма для мене тоді був номер один. Якщо говорити про тренерів… Це ж шоу, воно не про учасників, а якраз про тренерів, про їхні «тьорочки» — «а що Тіна сказала Дану Балану». Вони обличчя цього шоу, як би сумно це не було. 

Якщо подивитися закордонний «Голос країни» — акценти зовсім інші. Коли хтось виступає з учасників, коментарі від тренерів субтитрами подаються. А на нашому шоу спів перекривається та йдуть діалоги: «А давай ти зараз повернешся». Це реально дратує. У нас тренери виконують задачу облич, які мають привернути увагу до шоу. Людей не так цікавить, хто і як співає, як те, хто сидить у кріслі. 

Мені здається, що більшість учасників йде на це шоу, щоби доторкнутися до зірок. І якщо люди реально так думають, то для них тренери виконують роль кумирів, заради яких, як би це страшно не звучало, вони готові щось робити. Не заради своєї творчості, не заради себе, а щоб сподобатися комусь.



Влад: Більшість учасників талант-шоу йдуть туди, бо думають, що їм зараз продюсер скаже: «На тобі пісню, на тобі гроші, ти станеш суперзіркою». І через MONATIK Corporation, MOZGI, Secret Service, через Олю Полякову кудись можна підв’язатись. Я думаю, що для учасників тренери — це містки у шоубізнес, а для шоу — обличчя. 

По факту вони нічому не вчать. Навіть якщо ти йдеш співати до викладача, це просто якийсь викладач, якого оплачує проєкт, це не тренер. Тренер максимум підказував Саші з Сашею Табом, як краще розкласти пісню. Бо там навіть пісні затверджують остаточно не тренери, а продюсери шоу.

Саша: В принципі було цікаво подивитися, як виглядають студії, робота мастодонтів українського шоубізнесу, побачити купу гітар і зрозуміти, що я теж хочу мати свою студію і заробляти цим на життя. У цьому плані це було корисно.

Це був корисний досвід чи приємний?

Саша: Корисний. Не дуже приємний, я точно не хочу його повторювати, та мені вже і не треба, але це було корисно зануритися у таку демоверсію шоубізнесу.

Ти казала, що хотіла зібрати навколо себе в Instagram людей, бути «широко відомою у вузьких колах». Скільки людей підписалося на тебе після «Голосу»?

Саша: На фаворитів могло і 3000 підписатися. Оскільки я була прохідняком, у мене було десь 400–700 нових підписників. Але я не думала, що зараз стану зіркою. У мене були сподівання на те, що зараз люди підпишуться на мене — і буде та сама спільнота. Насправді записувати кавери в Instagram набагато ефективніше. Тому що це справжній ти. Ти сам вибрав пісню, заспівав її, як захотів. 

А на телебаченні ти інша людина. Ти потім дивишся на себе і виглядаєш ти взагалі не так, як у житті. І пісню вибрали тобі, а не ти її вибрав. І підписуються на твій образ, а не на тебе. Ми тоді якраз випустили пісню і думали, що нам це щось дасть. Отримали, може, +200 переглядів (сміється).

Після «Голосу країни» лейбли чи продюсери пропозицій вам не робили. А зараз?

Влад: Періодично. До війни було декілька пропозицій, навіть зараз є натяки. Але в нас такий стан музичного ринку, що всі лейбли стають лейблами відкритого типу. Як інді-продюсер та інді-менеджер, я можу сказати, що лейбли бачать, як інді-артисти починають заробляти на стримінгах, просуваючи себе через соцмережі, і хочуть до цього бути причетними. 

Той же SadSvit — він абсолютно інді, має величезні цифри, і, не маючи команди, всі гроші заробляє собі. А лейбли хочуть цей шматочок відкусити. Насправді я не впевнений, що лейбл може дати щось артисту, який виробляє музику повністю самостійно і хоче доносити насамперед своє «я».

Коли ти йдеш на лейбл, ти так чи інакше годуєш 20–30 людей, і від кон’юнктури ти нікуди не дінешся. Ми дуже обережно розглядаємо пропозиції. Єдині контракти, які у нас є — це контракти з великими дистриб’юторами без посередників.





У вас є прагнення повної автономії. Ви побачили, як працює музична індустрія, і відмовилися від її послуг.

Влад: Хочеться зберегти себе, залишити можливість для маневру. Мати можливість бути «не в ресурсі», не випускати 15-ту пісню, тому що є контент-план, згідно якого ти повинен її випустити. І щоб усі її потім засрали в інтернеті, бо там не такий текст, або ти почнеш себе вже копіювати. 

У цих контрактах є пункти з великими штрафами на все — що ти кудись не прийшов, кудись запізнився, кудись не захотів йти. Права на твою музику і на соцмережі в більшості випадках тобі не належать. Ти все віддаєш лейблу для того, щоб із тебе зробили зірку.

Про вашу співпрацю з KALUSH. Особисто на мій естетичний смак здається, що KALUSH — це найгірше, що траплялося з українською музикою. KALUSH чіпляється до тих артистів, що набирають популярність, вписується туди й на цьому їде. Зрозуміло, що це комерційна історія, обмін аудиторіями. З іншого боку виглядає як паразитування. «Вечорниці» звучать ліпше без куплета Олега Псюка. Як виникла ця співпраця? Не відчуваєте себе використаними?

Влад: Нам хотілося мокнутися в шоу-бізнес, і ми розуміли, що це не найгірший спосіб. І вийшов кліп із купою коментарів від аудиторії KALUSH, яка з нашою не дуже перетинається. Здавалося, що нічого не відбувається.

А потім нам почали писати окремі люди, які в результаті зіграли дуже важливу роль у нашій кар’єрі. І ми зрозуміли, що це точково спрацювало. Здається, Яків Матвійчук подзвонив і сказав, що бачив кліп з KALUSH і хоче зробити нам концерт. А потім ми зробили тур по Європі та Україні.

Саша: Ми розраховували, що люди почують цей мегапопсовий трек, але будуть ті, хто перейде і послухає, що є у нас ще, можливо, зацікавиться саме Tember Blanche. І не буде такого типу «о, там KALUSH з кимось зробив хіт». І такі люди реально були і є.

Влад: Це буде трошечки грубувато, але ми в цьому бачили насамперед інструмент з піару, а не творчу можливість. 

Саша: Використали нас — і ми трошки теж використали.

Влад: Усі всіх використали. Так, через нашу недосвідченість нас використали трошки більше, але в цілому це успішний кейс із точки зору піару й виведення Tember Blanche із супернішового TikTok-проєкту на якийсь рівень.


Саша: Коли ми на це погоджувалися, ми розуміли, що нас трохи використовують. І ми пішли на це усвідомлено — подивитися, чи дасть це нам що-небудь. І на той момент нам не здавалося, що KALUSH — це найгірше, що трапилося з українською музикою. Ми зараз це вже розуміємо, а тоді не було зашкварно (сміється). Із усього, що існувало тоді в українському шоубізнесі, KALUSH реально був не найгіршим варіантом із попси. 

Олег нам написав сам, типу «йоу, класні “Вечорниці”, зробімо щось разом». І спочатку йшлося не про ремейк «Вечорниць», а щоб просто щось зробити. І ми скидали наші демки, але вони не зайшли, бо в них не було такої хітовості. І ми погодилися. Коли нам скинули вже готовий варіант із текстом Олега, я подумала: «Блін, це не “Вечорниці”». Там нічого не залишилось і сенсу взагалі немає. Про що пісня? 

Влад: «Калуські Вечорниці» — це пісня ні про що.

Саша: І ми це розуміли, але хотіли спробувати, чи реально нам «торгівля обличчям», грубо кажучи, принесе аудиторію.

Стосовно TikTok. Як він допоміг вам у кар’єрі та які у вас стосунки?

Саша: Секрет наших стосунків в тому, що вони почалися, коли TikTok ще не був таким популярним. Моя подруга зробила аккаунт, назвала його «Славна панна» і робила тіктоки про українську мову, українську літературу, читала вірші. Вона його зареєструвала у 2019 році й сказала: «Саша, не смійся з мене, не думай, що я тупа дура, але я скачала TikTok і записую туди вірші». 

Я тоді хіхікнула, а потім через тиждень вона мені показує, що у неї відео набрало 600 000 переглядів. З нею ВВС Україна хотіло вже інтерв’ю робить. І вона мені сказала спробувати теж. Вона тоді стала моїм тікток-коучем. 

Перший успішний кейс — відео під «Хованки». Ми з Владом були в Карпатах, я змонтувала відос з природою — і він зібрав 60 000 переглядів. Коли ти в Instagram збираєш максимум 5000, то розумієш, що TikTok — це сила. 

А потім я забила. І коли виходили «Вечорниці», я згадала, що є TikTok, треба пробувати. І насправді не я була першою людиною, яка зробила тікток під «Вечорниці», а якась дівчина. Це такий доволі популярний тікток-формат: «Топ-5 треків, які треба послухати». І люди в коментарях почали питати: «Що це за пісня? Де її знайти?».

Цього приспіву, фрази про миту голову було достатньо. Зараз щоб таке повторити, треба дуже довго старатися. І конкуренція дуже велика. Тоді просто нам пощастило.





Ви в принципі активно ведете TikTok. Це теж елемент вашої стратегії? Зрозуміло, що артист має бути постійно у близькому контакті з аудиторією. Однак ви від цього не втомлюєтеся?

Саша: Втомлюємося. Але ми подумали, що краще будемо втомлюватися, але матимемо свободу, ніж нам казатимуть, що знімати в сторіс сьогодні. 

Влад: Якщо ти підписаний на лейбл, ти маєш записувати тіктоки, вести прямі ефіри. І коли ти це робиш для себе, а не хтось тебе підганяє, то воно втомлює фізично, але не морально. Бо ти можеш нічого не викладати. А останнім часом стосунки з Instagram Reels у нас кращі, ніж з TikTok.

На новому альбомі я почув три великих хіти. Я вважаю їх хітами тому, що там є хуки, що запам’ятовуються майже одразу. Це «Хороший хлопець», «Завтра» і «Так чи інакше». Ви знайшли формулу хіта? Раніше у вас було мало хуків, а тут прямо зразу три.

Влад: Ми самі виділяли ці пісні. Ідею мати потенційний хіт нам підказав Льоша Бондаренко. Він якось сказав, що, на його думку, основна проблема українських інді-артистів — у тому, що вони не пишуть хіти спеціально.

Він навів приклад Coldplay. І у них на більшості альбомів є два-три попсових хіта. І я подумав, що це може спрацювати. Не потрібно робити всі пісні хітами, бо можна перетворитися на лейбл ENKO. Насправді твоєму слухачеві не потрібні всі хіти від тебе. Хіти потрібні для залучення ширшої аудиторії. І якщо «Так чи інакше» чи «Хороший хлопець» писалися просто в пориві натхнення, то пісня «Завтра» — це якраз спеціально написаний хіт. 

Саша: Після розмови з Льошею Влад прийшов і сказав: «Саша, нам треба написати хіт». Я кажу: «Давай пробувать» (сміється).

Влад: З точки зору вірусності поки що вона тільки розганяється, а далі побачимо.

Як ви ставитеся до критики?

Влад: До конструктивної — прекрасно.

Саша: Спочатку трохи ниєм. 

Влад: В усіх артистів, митців є еґо — і воно трошечки роздуте. Бо якби ми не були всі трошечки нарцисами — ми б не були артистами. І тому будь-яка критика, звичайно, зачіпає. Але якщо вона конструктивна, ти це усвідомлюєш, проживаєш, продумуєш, приймаєш і вирішуєш, робити з цим щось чи ні. А якщо це просто щось деструктивне типу «ваша музика – лайно» або «мені не подобається»… Не подобається — не слухай.


Ви читали рецензію Олександра Ковальчука на свій перший альбом?

Влад: Звичайно, це мій фаворит. Я чекаю рецензію Олександра Ковальчука на наш новий альбом.

Як ви відреагували?

Саша: Я погано, а він… (сміється)

Влад: Я посміявся. Спочатку подумав: ого. А потім почитав рецензії Олександра Ковальчука в принципі на все.

Саша: Могло бути гірше. 

Влад: Рецензія на нас ще доволі непогана з точки зору шкали позитиву, там ще все доволі добре. Хоч можливо, Олександр Ковальчук сам тоне в своїй графоманії, в тому, як він намагається описати всі містечкові гурти. 

Але в тому, що він пише, дійсно є раціональне зерно, з якого можна щось витягнути. Просто треба пролізти через весь… його потік. Насправді його рецензії можна скоротити в п’ять разів, якщо використовувати коротші речення і простіші слова.

Чи знайшли ви щось, з чим погоджуєтесь, у його рецензії?

Влад: Так, він назвав наш перший альбом «нормкором».

Саша: Фоновою музикою.

Влад: Як ці плейлісти: інді, фольк, Summer Hits 2022. І якщо дивитися не тільки на «Вечорниці», то в цілому я з ним погоджуюсь. У рецензії на перший альбом він узагалі думав, що наша історія з вуличним музикуванням і домашнім продакшном придумана. І це дуже смішно.

Саша: Що насправді ми брат і сестра (сміються).

Влад: Нас не можна сильно любить. Але і сильно не любить нас нема за що. Типу ми без суперконфлікту всередині себе. І ми це розуміємо. Що ми такі… доволі рівні. Ми просто робимо музику, яка нам подобається, вона має слухача, але не має великої іскри, яка може когось на щось спровокувати.





В українській музиці були різні періоди. Наприклад, період «вусатого фанку». Або період, який я називаю «втраченим поколінням» української музики — це друга половина 1980-х і початок 1990-х, Ivanov Down, «Сверчковое число». Потім була «Територія А», і так далі. Як ви вважаєте, яким є стан української музичної культури зараз? Яке ваше місце в ньому?

Влад: Ми теж про це говорили. І в нас на одному інтерв’ю спитали: «Як вам творить музику в ненормальний період»? Ми стартували в пандемію, вистрелили у 2021 році, і нас не можна віднести до старішого покоління постмайданівської музики 2014–2017 років. 

Але нас не відносять і до артистів, які почали свою діяльність після 24 лютого. Ми між цим зависли, і незрозуміло, що ми та хто ми. Але мені подобається визначення, яке наводить ТУЧА про «середню сцену» з Latexfauna, «Один в каное». Хочеться себе відносити до артистів, які вдало балансують на грані комерційної музики.

Але це не шоубізнес, не велика поп-тусовка. І у той же час не містечковість на 100 артистів у якомусь барі. Олександр Ковальчук писав, що ми все злизали в «Один в каное» — ну ні. Ми на них орієнтувалися скоріше як на… назвемо це «бізнес-модель». Ми просто робили музику, яка нам подобається, і випускали її у світ. 

Нам не хочеться займатися просто продажем свого обличчя. Тому що більшість української шоубізнесової поп-сцени — це історія не про пісні. Пісні — це просто антураж, люди продають себе, а не свою музику. Ми хочемо продавати свою музику, і ключове слово — «продавати», тому що ми хочемо з цього жити. Не хочеться казати, що ми робимо творчість заради творчості. Хочеться займатись тільки улюбленою справою. 

А щоб займатись нею, треба, щоб вона приносила гроші. Тому треба іти на поступки та кроки в сторону комерціалізації там, де можна було б цього не робити, якби ми не гналися за грошима. Якби для нас не було цікаве визнання і збільшення заробітку, ми б не робили хіт з KALUSH.

Останнє запитання. Воно дуже, дуже жовтушне.

Влад: На заголовки? (сміється)

Поки що ні. Я лазив по вашому TikTok, і побачив, що Саша назвала тебе своїм чоловіком. Це офіційно?

Саша: Ми не вважаємо, що штамп у паспорті чи свідоцтво про шлюб щось змінять. Ми просто живемо як чоловік і дружина, і нам для цього не треба гуляти весілля на 100 людей. Ну, і трохи клікбейту на коментарі, але в цілому, чисто по відчуттях ми живемо як… подружжя.

Влад: Я рік тому зробив Саші пропозицію і ми заручені, але офіційно не розписані.

Саша: У нас немає часу зробить весілля. Ми б зробили, але концерт важливіше (сміється).
   </p>
  <p class="date"> 21 Dec</p>
			           </div>
			           <div class="article_img"> <img src=https://life.fakty.com.ua/wp-content/uploads/sites/3/2022/12/08/ca7ce3fd-3b41-4ebb-9805-cc1c19e3.jpg></div>
			        </div> 
			        <div class="article">
			<div class="article_text">
				<h2>Tember Blamche</h2>
				<p> 3.Гурт Tember Blanche заснований у 2020, складається з двух людей. Вокалістки та авторки пісень – Олександри Ганапольської й гітариста та саундпродюсера Владислава Лагоди.

Гурт працює сам по собі, як вони це коментують: «Можливо, з лейблами ми б були більш популярними. Але нам кайфово робити все так, як ми хочемо». Історія гурту Tember Blanche в дечому романтична: музиканти познайомилися під час вуличного музикування, почали писати власні пісні.

Олександра та Влад не тільки прекрасна пара, а й прекрасні музиканти, які розвиваються так, як самі забажають.

Перша пісня, яку вони випустили має назву «Як день посуне ніч»



Це пісня про те, як важливо цінувати кожен момент свого життя. Що не потрібно чекати певної погоди, пори року чи часу «коли стане краще». Треба навчитися жити тут і зараз.

Найбільш відома їх пісня «Вечорниці»



Пісня стала трендом у Tik Tok. Текст крутився та й досі крутиться в голові. Минув вже певний час з виходу пісні, але її і досі можна почути проходячи повз вуличних музикантів у Києві.

На своїх результатах пара не планує зупинятися та готує для своїх шанувальників більше нових пісень.
   </p>
  <p class="date"> 21 Dec</p>
			           </div>
			           <div class="article_img"> <img src=https://slukh.media/wp-content/uploads/2023/04/zagolovna-scaled.jpg></div>
			        </div>
			        <div class="article">
			<div class="article_text">
				<h2>Tember Blamche</h2>
				<p>4.Історія гурту Tember Blanche в дечому романтична: музиканти познайомилися під час вуличного музикування, почали писати власний матеріал і аж ось їхній трек Вечорниці почав «рвати» TikTok. На момент публікації на платформі знято 8010 відео на звук пісні та 8481 відео з реміксом треку від oisho btz. Найпопулярніші відео збирають від 700 тис. переглядів до 2 мільйонів.

Фото: Таша Дудка
26 листопада гурт презентував дебютний альбом Тут немає нікого, окрім нас та представив його наживо на двох солдаутних сольних концертах у Greycat.studio. 17 грудня Kalush випустили спільний з Tember Blanche кліп на Калуські вечорниці — адаптацію треку, куди дует потрапив на фіт. Окрім того, Олександра Ганапольська брала участь у 11-му сезоні Голосу країни в команді Монатіка.

Ми вирішили дізнатись, чи насправді все так райдужно в цих молодих адептів інді-фольку та поспілкувались із ними напередодні одного з київських концертів-презентацій дебютного альбому.

Підемо спочатку: як ви познайомились, як вирішили займатися музикою?
Влад: Я шість років був вуличним музикантом і в певний момент це стало моєю основною роботою. Я грав п’ять днів на тиждень, виходив на локації, як на роботу. Якось я грав на Контрактовій площі біля Пузатої Хати. Саша пішла з подругами їсти пончики по 8 гривень.

Саша: Я тоді була юною студенткою, яка могла просто піти за пончиками, бо вони коштували 8 грн. От тоді я почула, що хлопець поруч класно грає, подумала, що треба до нього підійти заспівати. Я попросила його зіграти Let it be The Beatles.

Влад: Зазвичай, коли підходять, просять Вахтерам, Тримай від Соловій, Батарейку і всяке подібне. Саша попросила Бітлів, ще і співала не так, як усі після музичних шкіл (там усі співають однаково). А в неї був цікавий тембр і я запропонував їй поспівати ще. Отак ми співали разом кавери до кінця сезону й почали зустрічатися. Через рік такої вуличної гри з каверами, ми створили Tember Blanche.

Фото: Таша Дудка
Ви розділяєте стосунки та музику?
Саша: Одне перетікає в інше. Коли ми працюємо над якимось матеріалом, то сваряться не люди, сваряться ідеї. Я можу сказати, якщо мені щось не подобається, і так само Влад може запропонувати робити по-іншому, не так, як я планувала спочатку. Зрештою ми приходимо до якогось консенсусу і слухаючи готовий матеріал, розуміємо — це те, що нам подобається. Може там не мегаякісний продакшн, але класно. Тому так, у нас це переплітається, але ми не переносимо непорозуміння з творчого процесу на стосунки.

Я доволі скептично ставлюсь до вуличних музикантів, тому що мені постійно трапляються персонажі, які грають невигадливий набір частіше російськомовних пісень на трьох лінивих акордах. Загалом це виглядає як «ну дайте грошей, я ж узяв гітару в руки». Але це моє суб’єктивне сприйняття. Цікаво, що думаєте про вуличну музику ви — безпосередні учасники процесу. Яка вона в Києві та чи є серед музикантів ком’юніті?
Влад: За останні роки вулична музика в Києві дуже сильно організувалась. З’явився міст Кличка і його треба було якось ділити, бо це ласий шматочок, усі хотіли там грати. Спочатку я й ще п’ять музикантів створили чат в інстаграмі, де ми просто писали, хто коли гратиме. Потім приєднувалися нові люди, чат перенесли в телеграм та створили гугл-таблицю, де музиканти займають локації та час. Нині в чаті 300 людей. Більшість грає чисто ті пісні, які будуть «хавати» люди, заради заробітку. Грають Меладзе, Батарейку, ще всякі російськомовні пісні. Ми ж грали те, що нам подобається, навіть якщо це пісня ізраїльської групи Lola Marsh, яку ніхто не знає в Україні. І людям заходило! Хоча інколи, я все ж піддавався кон’юнктурі та грав Океан Ельзи.

Але навіть найбанальніші «дворові» пісні можна зіграти так, щоби це було цікаво.
Влад: Так, грішні, але ми старалися робити так, щоби це подобалося в першу чергу нам. Коли вулична музика перестала приносити задоволення, вона перестала приносити й гроші. Якось так працює, що найбільше грошей виходить саме тоді, коли ти сам кайфуєш від свого виступу. Я морально вигорів від каверів, від щоденної потреби грати одне й те саме. Вчити нові пісні постійно — неможливо, бо навіть якщо ти розучуєш та додаєш до репертуару одну нову пісню в тиждень, то в тебе все одно лишаються 50, які ти співаєш завжди. Коли я вигорів, то знайшов інші способи заробітку грошей, ми перейшли на більш авторську музику. У якийсь момент ми перестали виходити на вулицю і всі творчі ресурси спрямували в авторський матеріал.

Фото: Таша Дудка
Тобто зараз музика — це ваш основний вид діяльності?
Влад: Ну в нас ще є основні роботи крім цього. Саша — копірайтер в SMM-студії, а я моушн-дизайнер на телебаченні.

Саша: Ми дуже любимо музику і вже не можемо сказати, що це просто хобі, але ми не можемо забезпечити себе повноцінно тільки музикою.

Влад: Tember Blanche після релізу Вечорниць почав приносити відчутний дохід. Реально відчутний, навіть якщо брати лише роялті навіть зі стрімінгів. Смішні гроші для американських та європейських ринків, але вони є.

Як ви підходите до творчого процесу?
Саша: Я пишу текст, мелодію та демку, а Влад уже робить аранжування.

Влад: Аранжування, звожу й роблю мастеринг. Є пісні, які ми пишемо вдвох, є й такі, де Саша зробила демку з аранжуванням зразу й ми потім його доробили. Але зазвичай саму творчу ідею дає Саша, а я її оформлюю.

На своїх вуличних виступах ви граєте власну музику чи кавери? Як реагує публіка, чи приходять послухати саме вас?
Саша: Востаннє ми грали на вулиці в липні. Дійсно, ми пішли звідти, бо вигоріли грати кавери, але ми грали також своє.

А на що ви грали кавери?
Саша: З українських виконавців я грала Один у каное, куди ж без них, Latexfauna. Грали ще всяке різне, зараз уже й не згадаю все. Я вже в якийсь момент думала «блін, скільки можна», але люди кайфували, люди танцювали. Поки не з’явилися Вечорниці. Я зрозуміла, що людям Вечорниці подобаються навіть більше, їх хтось чекає. Часом навіть підходили з диктофоном, коли я просто співала пісню під укулеле, питали коли вона вийде. Ми хотіли ще додати барабани в запис, щоби трошки качало, але боялися, що вона вийде не такою, якою люди звикли її чути на вулиці.

Це тому в альбомі дві версії?
Влад і Саша: Так, це для тих, хто писав, що «раньше було лучше».

Влад: Я грав кавери в основному на британську музику з 90-х та 2000-х, грав кавер на U2, Oasis, Coldplay.

Фото: Таша Дудка
Це має попит?
Влад: Візьмемо до уваги інших музикантів, які грають «класичний» вуличний матеріал із Меладзе, Батарейкою, Вахтерами. Вони вчать пісні спеціально, бо в них маса людей просить ці пісні та кидають профіт. Вони збирають біля себе великий натовп, який скидається умовно по 5 грн. Коли я грав, скажімо, Radiohead на вулиці, не Creep, а щось менш відоме, то люди зупинялися і слухали те, як я сам від того кайфую. І кидали вже по 50, 200, 500, навіть 1000 гривень. Я не збирав навколо себе натовп, але та аудиторія, яка це слухала — більш усвідомлена і якісна, ніж типова масова аудиторія вуличних музикантів.

Саша: Я ще грала французькі пісні, ну звичайно найпопулярнішою була Je veux, я грала ще Edit Piaf.

А скільки вдавалося заробляти вуличною музикою?
Саша: У мене це виходило епізодично, 5–6 раз на місяць, вихідними в основному. Та бувало й частіше.

Влад: У 2019–2020 роках я жив суто з вуличної музики. У сезон вдавалося заробляти в середньому 1000$ в місяць. Але 5 днів на тиждень ти виходиш, як на роботу, і граєш 3–4 години. У не сезон я все одно виходив на свята й на халтурки по кафе та барах, виходило десь 15000 на місяць. Максимальний дохід від одного виходу на вулицю — 5000 гривень, це на День Незалежності у 19-му році.


Непогано. Перейдімо до Вечорниць та їхньої вірусності. Цей успіх — несподіванка чи продумана робота? Тобто, ви робили щось для її розкрутки, чи це сталося само собою?
Саша: Коли я її писала, у мене не було ніякої «формули хіта». Просто тоді якось так склалися обставини, що я слухала музику з попсовими гармоніями, і чомусь мені прийшла ідея порівняти сучасну українську тусовку з вечорницями, ворожіннями й тому подібним. І це спрацювало. Ще, на вулиці стало ясно, що людям заходив такий формат. Були й люди, які проходили не один раз, а дізнавалися, де ми будем грати й куди приходити. У якийсь момент більше людей приходило слухати Вечорниці, ніж кавери. І я тоді зрозуміла, що головне не «просрати момент», адже щось у цій пісні є. Та ми боялися її зіпсувати аранжуванням.

Влад: Уперше ми її зіграли на публіку, коли презентували пісню Пролог на Радіо «Промінь». Треба було додатково зіграти ще щось наживо й ми зіграли Вечорниці. Друзі, які нас там слухали, сказали, що класна пісня, мій тато подзвонив і сказав: «це буде хітяра». Після «перевірки вулицею» ми впевнились, що вона має потенціал. Та коли її випустили, пісня спочатку набирала навіть менше за наш попередній реліз.

А коли, власне, вона почала в діджиталі стріляти?
Влад: У TikTok одна дівчина випустила «топ моїх улюблених пісень українською мовою» під звук Вечорниць. Це відео почало набирати дуже багато переглядів, 200 000 воно набрало супер швидко. Після цього Саша вже змонтувала свій тікток під Вечорниці, й оці два відео почали віруситися. Люди бачили пісню й самі знімали на її звук. Там два різні приспіви, один про коханця інший про коханку. Спочатку приспів про коханку мав співати я, але ми вирішили, що все співатиме Саша й текст уже не міняли. У цьому приспіві про коханку люди почали бачити бісексуальний контекст, оскільки це від дівчини. Це почало віруситися ще й серед бісексуальної спільноти у твіттері в тому числі. Там аудиторії менше, ніж в інших соцмережах, але вона лояльніша. Якщо ти не провтикаєш момент і тебе десь не кенсельнуть (це у твіттері дуже легко), можна попасти в таку штуку. Ми здобули підтримку також твіттерських тисячників, у яких велика аудиторія, вони почали постити наші пісні.

Фото: Таша Дудка
Ви щось самі робили для підтримки пісні з погляду комунікацій? Коли побачили, що трек уже несеться
Влад: Ми розсилали пресрелізи, на цьому в принципі все.

Саша: Я продовжувала думати «так, який ще тут можна зробити тікток». Я зробила лише 5, але зрозуміла, що треба цілити в соцмережі. Власне це принесло нам найбільше нам профіту.

Влада: Зараз на Вечорницях сумарно 2 мільйони на стрімінгах.

Вражає. Ви ще нещодавно співали на вулицях, а зараз уже маєте 2 солдаути на сольних концертах, коли люди прийшли саме на вас. Будете ще повертатися грати на вулиці?
Саша: Заради грошей ми на вулицю вже точно не повернемося.

А заради ідеї?
Саша: Хіба заради оцього кайфу, якоїсь свободи. Навіть оцього челенджу, привабити людей, які тебе не знають. Ми б вийшли, навіть думали дати концерт суто Tember Blanche. Сказати, що от, ми будемо виступати умовно на мосту, приходьте тоді-то, просто хто хоче, будемо співати. Суто відіграємо годину власних пісень, якщо вистачить матеріалу, не каверів.

Влад: Коли ми виходили останні рази в липні грати на вулицю, уже були демки майже всього альбому. В основному Саша грала спочатку програму з каверами, а потім я брав гітару й ми співали 10 своїх пісень.

Чи є у вас приклади закордонних музикантів, на яких ви дивитеся й такі «о, я хочу бути як вони»? На когось орієнтувались, коли робили свій альбом?
Саша: Є британський співак Tom Rosenthal, ним ми надихаємося. Не те, щоби брали якісь ідеї, а просто наслухані, наш спільний number one. Він також інді-артист, сам записує та зводить музику, робить усе вдома, не в дорогих студіях. Ми були на його концерті у Відні та зрозуміли, що ми хочемо ось так. У тому сенсі, що до нього на концерти приходить якісна аудиторія, яка знає практично всі його пісні.

Влад: Не стадіонний тур, а, наприклад, тур клубами на 500–1000 людей, але вони всі його. Усі люди приходять і знають не тільки три найпопулярніші пісні, а співають усе. Загалом хотілося б так само. Ми не прагнемо до Олімпійського, це дуже ілюзорно. Та й мені здається, що ніхто в Україні, крім Океану Ельзи не заробляє на стадіонних концертах. Це більше іміджева історія, мовляв, дивіться, я зібрав Олімпійський!

Саша: Коротко кажучи, нам цього не треба.

Влад: Так, якщо говорити про Україну, то збирати Atlas і чудово.

Фото: Таша Дудка
Розкажіть, як ви записували свій альбом?
Влад: Це була моя спальня, абсолютно необроблене приміщення для запису, рекордер Zoom з аудіоінтерфейсом і мікрофоном, ми просто записували в нього все. Сетап для запису: ноутбук і апаратура на 400$.

Зводили теж самі?
Влад: Так, самі. Уже під кінець роботи над альбомом ми зрозуміли, що нам треба нормальний моніторинг. Тоді купили колонки, й останні пісні я вже зводив на них. Мені здається, що на останніх піснях в альбомі між піснями є відчутна різниця в продакшені, у гучності звуку. Бо щось я зводив уже з нормальним моніторингом, а щось я зводив на навушниках від айфона.

Скільки ви грошей інвестуєте у свою творчість, саме на запис, на всяку апаратуру, промоушн і так далі?
Саша: На апаратуру ми інвестуємо, а на запис ні, бо все робимо самі. Ми вирішили, що гроші з роялті ми витратимо на новий мікрофон, чи там купимо ще електрогітару.

Влад: Так, коли я грав на вулиці, я давно хотів писати свої пісні та серйозно вкластися в це. Та з написанням власного матеріалу не склалося. Коли вже Сашу зустрів, то вже вона вже прийшла до цього. Я грав, заробляв гроші та все вкладав в апаратуру, купляв звукові карти, мікрофони, клавіатури. Вони в мене збиралися, я то продавав, то купував щось нове й так потихеньку вчився. Потім ми почали працювати удвох та скидаємося на нову апаратуру, яка з’явилася після Tember Blanche. Коли гурт почав приносити гроші, то ми домовились інвестувати зароблене назад в апаратуру.

Саша: Але поки що в промоушн ми нічого не вклали.

Влад: Я не знаю, що мається на увазі під промоушеном. Мені здається, що більшість музикантів платять музичним ЗМІ за публікації, деякі медіа навіть називали нам прайс за розміщення.


Останні питання будуть про Голос Країни. Сашо, ви пройшли до етапу боїв у цьому сезоні в команді Дмитра Монатіка. На LiRoom навіть вийшли рекапи на ті виступи.
Саша: Я читала, мені навіть сподобалося. Льоша писав, що Монатік повернувся не до співачки, а до артистки. Чорт забирай, мені справді було приємно читати цей рекап. І я нещодавно казала Владу, що LiRoom писали про учасників 11 сезону, і про мене теж є кілька слів.

Що ти винесла з участі в шоу й що ти думаєш про Монатіка як про тренера? Багато у вас було комунікації протягом шоу?
Саша: Ми бачилися, мабуть, рази три на репетиціях. Звичайно, там не було такої прям можливості поговорити. Але після однієї з зустрічей я змогла залишитися та поговорити про свої пісні. Просто запитати, що з цим робити. Ми так і відчули, що вони хотіли щось сказати, але не сказали, що «рібята, вам треба грошей». Вони чомусь так завуальовано казали, що «Все буде класно, усе вийде, тільки робіть». І тоді ми зіграли Вечорниці на укулеле й наче Монатіку сподобалось, якась емоція на обличчі була. Але окрім цих моментів ми мало комунікували. Це було швидше щось командне, записати кадри для шоу. Типу, «вставай сюди, будемо записувати цю фразу». Як людина він дуже хороший, і як тренер він мені сподобався.

Якщо казати взагалі про шоу, то можу сказати, що це маленька школа шоубізнесу. Це можливість зрозуміти, чого мені не хочеться. З тебе роблять персонажа, який цікавий на телебаченні, але це насправді не ти (принаймні в моєму випадку). Я потім дивилася на запис і всі мої знайомі говорили, що це ж не я. З мене зробили дівчинку, яка грає на вулиці, тому що вона не знає, що в житті робити. А я знала, що робити в житті. Я хотіла писати пісні, так і сказала, коли йшла з цього шоу. Що я напишу пісню, яку почують. Що і сталося. Тому це дало мені досвід та розуміння, чого я точно не хочу.
   </p>
  <p class="date"> 21 Dec</p>
			           </div>
			           <div class="article_img"> <img src=https://maximum.fm/uploads/media_news/2024/05/663fd3cf10db4127678942.png?w=1200&h=675&il&q=90&output=jpg></div>
			        </div>
			        <div class="article">
			<div class="article_text">
				<h2>Tember Blamche</h2>
				<p>Затишно та по-домашньому: Tember Blanche виступили на сцені Нацвідбору
17 Грудня 2022, 18:43
Каріна Зуєва
випускова редакторка Lifestyle
Дует Tember Blanche
Музичний дует Tember Blanche виступив у фіналі Нацвідбору на Євробачення 2023 з піснею Я вдома. Артисти вийшли на сцену під сьомим номером.


Номер виконавців вийшов затишним. На сцені вони почувалися впевнено, що передали у вокалі.

Зараз дивляться

Чи зміниться ЦІНА НА ГАЗ взимку Відповідь ТУТ, і вона вас ЗДИВУЄ
00:00

Попередній
Зупинити
Наступний

00:31 / 02:06
Вимкнути звук

Налаштування
Повноекранний режим
Копіювати відео посилання
Відтворити / Зупинити
Вимкнути / Увімкнути звук
Повідомити про помилку
Мова
Поділитися
Vidverto Player
За словами судді Джамали, пісні Tember Blanche є неймовірними.

– Хочеться просто сказати, що це легкість та невимушеність. Я рада, що ви в 10… Подобається ваш тембр, він такий ніжний… Ви повинні вже сприймати цю сцену, як перемогу… Єдине, ми повинні бачити перед собою Ліверпуль і величезну сцену. Тут мені важко сказати однозначно, що це та пісня, – зазначила Джамала.

Текст пісні Tember Blanche – Я вдома
Я вдома,

Коли сміливо накриває втома.

Я вдома,

Коли ця вулиця мені знайома.

Я вдома,

Коли сміливо накриває втома.

Я-яа! Я-яа! Яяа..

Маю одне не прочитане “Я люблю тебе!”

Заплющу очі видумаю що на стелі жде,

Здається в мене залежність від лампових речей.

Не ся’є жодна так ясно, як блиск твої очей..

Мг-м-м!

Я вдома,

Коли сміливо накриває втома.

Я вдома,

Коли ця вулиця мені знайома.

Я вдома,

Коли сміливо накриває втома.

Я-яа! Я-яа! Яяа..

Я бачу слід, і мені боляче,

Та я нічого не боюсь.

Спираюсь тихо на твоє плече,

І за блакить твою борюсь.

Сонце цілує верхівки дерев,

Вмикаю телефон там втоє “смс”

Чи готовий? Ну коли ти прийдеш?

Я відчуваю вже що я..

Я вдома,

Коли сміливо накриває втома.

Я вдома,

Коли ця вулиця мені знайома.

Я вдома,

Коли сміливо накриває втома.

Я-яа! Я-яа! Яяа..

Моє сонце не бачило, що ти для мене значиш,

Що ти для мене значиш, значиш ти.

Моє сонце не бачило, що я для тебе значу,

Що я для тебе значу, значу я!

Я вдома,

Коли сміливо накриває втома. (Коли сміливо накриває..)

Я вдома,

Коли ця вулиця мені знайома. (Коли ця вулиця мені..)

Я вдома,

Коли сміливо накриває втома. (Коли-коли-коли-коли-коли!)

Я-яа! Я-яа! Я-яа..

Я-яа! Я-яа! Я-яа..

Дует Tember Blanche: що відомо
Це український музичний інді-поп-дует, заснований у 2020 році у Києві.

Tember Blanche складається з вокалістки й авторки пісень Олександри Ганапольської та гітариста й саундпродюсера Владислава Лагоди.

Олександра народилася в Житомирі і з дитинства цікавилася музикою. Після школи вступила до Інституту журналістики Національного університету ім. Тараса Шевченка та успішно закінчила його у 2022 році.


У липні 2019 році Олександра зустріла Владислава, коли хлопець грав на гітарі. Дівчина попросила заспівати. Так вони познайомились, а у вересні почали зустрічатись. Згодом вирішили створити дует, так і зʼявився Tember Blanche.

Цікаво, що назву музичного дуету можна трактувати як Білий вересень. Tember – частина слова від september (з англ. вересень), тобто місяць у якому пара почала будувати стосунки, а Blanche (з франц. білий) – назва улюбленого пива молодих людей.


Першою піснею дуету стала композиція Хованки, яка вийшла у світ у жовтні 2020 року.

У лютому 2021 року солістка Tember Blanche стала учасницею конкурсу Голос країни, потрапивши в команду Монатика. Проте Олександра вибула на етапі боїв.

Згодом дует випустив пісні Як день посуне ніч (сучасна інтерпретація відомої колядки Щедрик), Пролог та У світ без примар.

П’ятий трек дуету Вечорниці став дуже популярним серед молоді та почав ширитись у соцмережах.

У 2021 році трек дуету Вечорниці заполонив TikTok та набув шаленої популярності. Найпопулярніші відео під цю пісню назбирали до 2 млн переглядів. Крім того, з Вечорницями дует посів перше місце в чарті Local Pulse Kyiv на Spotify та 13-те місце серед топ-100 пісень в Україні за 2022 рік на Apple Music.

Згодом гурт Tember Blanche та Kalush записали дует, тому композиція Вечорниці отримала нову назву та звучання, а кліп Калуські вечорниці отримав понад 10 млн переглядів та потрапив у тренди YouTube.
   </p>
  <p class="date"> 21 Dec</p>
			           </div>
			           <div class="article_img"> <img src=https://i.ytimg.com/vi/7JM43vz1mk8/hqdefault.jpg></div>
			        </div>  
			   </div>
			</div>
		</div>
	</div>
 </body>
 </html>